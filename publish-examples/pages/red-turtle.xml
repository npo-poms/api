<?xml version="1.0" encoding="UTF-8" standalone="yes"?>
<pageUpdate:page xmlns:page="urn:vpro:pages:2013" xmlns:media="urn:vpro:media:2009" xmlns:shared="urn:vpro:shared:2009" xmlns:pageUpdate="urn:vpro:pages:update:2013" type="ARTICLE" url="http://www.vpro.nl/cinema/lees/artikelen/nieuws/2016/Gouden-Palm-voor-I--Daniel-Blake-van-Ken-Loach.html" publishStart="2016-05-22T18:47:11.262+02:00">
    <pageUpdate:crid>crid://vpro/website/600d3b32-a382-475f-a7e2-df1fb2c67b84</pageUpdate:crid>
    <pageUpdate:broadcaster>VPRO</pageUpdate:broadcaster>
    <pageUpdate:portal id="VPRONL" url="http://www.vpro.nl">
        <pageUpdate:section path="/vpronl/cinema">vpro cinema</pageUpdate:section>
    </pageUpdate:portal>
    <pageUpdate:title>Gouden Palm voor I, Daniel Blake van Ken Loach</pageUpdate:title>
    <pageUpdate:subtitle>Speciale juryprijs voor The Red Turtle van Michaël Dudok de Wit  </pageUpdate:subtitle>
    <pageUpdate:summary>I, Daniel Blake van Ken Loach heeft zondagavond in Cannes de Palme d'Or gewonnen, de hoofdprijs van het filmfestival. De Britse cineast won de prijs al eerder in 2006 voor The Wind That Shakes the Barley.</pageUpdate:summary>
    <pageUpdate:paragraphs>
        <pageUpdate:paragraph>
            <pageUpdate:body>Het geëngageerde drama gaat over de zieke Daniel Blake en alleenstaande moeder Kate. Beiden raken ze verstrikt in een bureaucratisch web als ze een beroep doen op hulp van de overheid. Loach riep in zijn ontvangstspeech op om een einde te maken aan de overheidsbezuinigingen en het neoliberalisme.   Interview: scenarioschrijver Paul Laverty (I, Daniel Blake) over armoede, zelfrespect en de ongevoelige overheid  Grand prix  De Grand Prix, die wordt beschouwd als tweede prijs van het festival, ging verrassend genoeg naar de jonge Canadese regisseur  Xavier Dolan voor Juste la fin du monde, een film die door de critici met zowel boegeroep als gejuich onthaald werd.    Interview: Xavier Dolan over zijn Franse sterrencast  Juryprijs De Juryprijs, beschouwd als derde prijs, werd overhandigd aan  Andrea Arnold voor het eveneens wisselend ontvangen American Honey. Het was al de derde keer dat Arnold de juryprijs kreeg (eerder voor  Fish Tank en  Red Road).  Beste acteur en actrice De prijs voor beste regisseur ging ex aequo naar de Roemeen  Cristian Mungiu (Bacalaureat) en Fransman  Olivier Assayas (Personal Shopper). De prijs voor beste acteur ging naar Shahab Hosseini voor zijn rol in The Salesman van regisseur  Asghar Farhadi (A Seperation). Beste actrice werd de Filipijnse Jaclyn Jose (Ma' Rosa van  Brillante Mendoza).  De Duitse komedie Toni Erdmann van  Maren Ade (Alle Anderen), vooraf gezien als grote favoriet, werd bekroond met de prijs van de jury van internationale filmcritici (FIPRESCI).   The Red Turtle  Al op zaterdagavond werden de prijzen uitgereikt in het programma Un Certain Regard. Daarbij won de Nederlands animator  Michaël Dudok de Wit (Father and Daughter) de speciale juryprijs voor eerste lange animatiefilm  The Red Turtle (geproduceerd in samenwerking met de legendarische Japanse studio Ghibli). De jury stelde in een toelichting dat The Red Turtle een ' zeldzame, zeer poëtische film' is.  De Amerikaanse hippiekomedie  Captain Fantastic, met acteur Viggo Mortensen als vader die met zijn zes kinderen op roadtrip gaat, werd in hetzelfde programma bekroond met de prijs voor beste regie. De Finse boksfilm The Happiest Day in the Life of Olli Mäki won de prijs voor beste film.   Bezoek ook onze  Cannes-site, waar o.a. alle Cannes Reports zijn terug te zien, met vele interviews, persconferenties en indrukken van de rode loper.</pageUpdate:body>
            <pageUpdate:image type="PICTURE">
                <pageUpdate:title>/vpronl/cinema/lees/artikelen/nieuws/2016/Gouden-Palm-voor-I--Daniel-Blake-van-Ken-Loach/content/article0</pageUpdate:title>
                <pageUpdate:imageLocation>
                    <pageUpdate:url>http://www.vpro.nl/.imaging/stk/vpronl/search/dam/cinema/11/98/76/image_11987626.jpeg/jcr:content/image_11987626.jpeg</pageUpdate:url>
                </pageUpdate:imageLocation>
            </pageUpdate:image>
        </pageUpdate:paragraph>
    </pageUpdate:paragraphs>
    <pageUpdate:embeds>
        <pageUpdate:embed midRef="WO_VPRO_3909808"/>
        <pageUpdate:embed midRef="WO_VPRO_3948233"/>
    </pageUpdate:embeds>
    <pageUpdate:image type="PICTURE">
        <pageUpdate:title>/vpronl/cinema/lees/artikelen/nieuws/2016/Gouden-Palm-voor-I--Daniel-Blake-van-Ken-Loach</pageUpdate:title>
        <pageUpdate:imageLocation>
            <pageUpdate:url>http://www.vpro.nl/.imaging/stk/vpronl/search/dam/cinema/11/98/76/image_11987626.jpeg/jcr:content/image_11987626.jpeg</pageUpdate:url>
        </pageUpdate:imageLocation>
    </pageUpdate:image>
</pageUpdate:page>
